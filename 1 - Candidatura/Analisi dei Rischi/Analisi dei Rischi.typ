#block[
ERROR\_418 \
DOCUMENTAZIONE PROGETTO \

#block[
#figure(
align(center)[#table(
  columns: 2,
  align: (col, row) => (left,left,).at(col),
  inset: 6pt,
  [Mail:],
  [error418swe\@gmail.com],
  [Redattori:],
  [Antonio Oseliero, Alessio Banzato],
  [Verificatori:],
  [Riccardo Carraro, Giovanni Gardin, Rosario Zaccone],
  [Amministratori:],
  [Silvio Nardo, Mattia Todesco],
  [Destinatari:],
  [T. Vardanega, R. Cardin],
)]
)

]
]
= Analisi dei rischi
<analisi-dei-rischi>
A ciascun rischio individuato si associano:

- Impatto: può essere lieve, medio, grave. Esprime l’effetto generato
  dall’evento;

- Probabilità: da 1 a 5. Esprime la probabilità del verificarsi del
  rischio;

- Conseguenze: effetti collaterali a breve o medio termine che il
  rischio può comportare.

= Rischi
<rischi>
== Comunicazione con il proponente
<comunicazione-con-il-proponente>
I contatti con il proponente potrebbero subire variazioni nella qualità
e nella frequenza a causa di problematiche fuori dal controllo del
gruppo. Questa situazione potrebbe causare un rallentamento
significativo del lavoro, soprattutto durante l’analisi dei requisiti.

- Impatto: grave;

- Probabilità: 1;

- Conseguenze: lo sviluppo potrebbe allontanarsi dalle linee guida o
  dalle aspettative del proponente, non rispettando quanto preventivato
  o pianificato. Tale rischio, comporterebbe dunque la produzione di un
  software non in linea con le richieste conducendo a perdite di tempo
  per analisi, progettazione e implementazione aggiuntive;

- Mitigazione:

  - Pianificazione anticipata degli incontri di revisione
    dell’avanzamento;

  - Uso di strumenti asincroni per facilitare lo scambio di informazioni
    tra gruppo e proponente;

  - Programmazione di incontri periodici di aggiornamento, anche brevi.

== \"Effetto sottomarino\"
<effetto-sottomarino>
Uno o più membri potrebbero, per motivi diversi, cessare la
partecipazione attiva alle attività del gruppo. È necessario evitare che
la durata di queste assenze impedisca il regolare svolgimento delle
attività di progetto.

- Impatto: medio;

- Probabilità: 3;

- Conseguenze: i partecipanti che si dovessero trovare in questa
  situazione rischierebbero di accentuare eventuali incomprensioni nel
  proprio lavoro senza la possibilità di confrontarsi con gli altri
  accorgendosi degli errori troppo tardi;

- Mitigazione:

  - Mantenimento di un dialogo costante sulle problematiche interne al
    gruppo;

  - Segnalazione responsabile e preventiva di difficoltà o impedimenti
    da parte dei singoli membri.

== Rallentamento delle attività
<rallentamento-delle-attività>
Tra le difficoltà principali durante lo sviluppo del progetto è la
congiunzione tra gli impegni individuali e progettuali. Tale rischio può
comportare un rallentamento nel completamento di attività e task
assegnate comportando un generale ritardo nello sviluppo.

- Impatto: grave;

- Probabilità: 4 \(#emph[Probabilità aumentata nel periodo della
  sessione invernale];);

- Conseguenze: attività non svolte o completate parzialmente
  determinerebbero uno slittamento della data di consegna e delle
  scadenze intermedie;

- Mitigazione:

  - Organizzazione e suddivisione del monte ore con occhio di riguardo a
    precise date e scadenze;

  - Incontri e comunicazione costante con i membri del gruppo al fine di
    rendere note eventuali indisponibilità o impegni;

  - Uso di strumenti asincroni al fine di permettere a tutti i membri
    un’equa divisione del lavoro da svolgere nei momenti a loro più
    comodi, a patto di rispettare le linee guida del Way Of Working.

== Utilizzo delle tecnologie
<utilizzo-delle-tecnologie>
Le tecnologie individuate o suggerite durante i processi di analisi e
progettazione potrebbero risultare complesse da comprendere e/o
integrare.

- Impatto: medio;

- Probabilità: 4;

- Conseguenze: rallentamenti non preventivati che possono avere
  conseguenze a cascata sulle attività dipendenti;

- Mitigazione:

  - Accurata pianificazione e stesura delle norme di progetto e Way Of
    Working;

  - Assicurarsi che ad ogni membro del gruppo sia chiaro il
    funzionamento delle tecnologie e delle norme concordate.
